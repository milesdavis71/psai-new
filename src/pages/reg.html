<p>
    <strong>A pályázat célja:</strong> <br>
    A „Javíts!”-ösztöndíj célja a diákok tanulmányai során a sikeres előrelépés motiválása. A pályázat keretében azoknak a diákoknak a pályázatát díjazzuk, akik az évvégi eredményeikben – a kötelező érettségi tantárgyak közül négy esetében – a félévi és évvégi jegyeik között a legmagasabb százalékarányos javítást érnek el.
</p>
<p>
    <strong>
        A pályázat célcsoportja:
    </strong> <br>
    Azok a 11. évfolyamos gimnáziumi vagy 11–12. évfolyamos technikumi diákok, akik a félévi eredményeikben jelesnél gyengébb teljesítményt értek el az érettségi tantárgyakból, és motiváltak az évvégi eredményekben tükröződő tanulmányi fejlődésre.

</p>
<p><strong>A pályázat beadásának módja és határideje:</strong>
    <br>
    A pályázók az iskolai koordinátoroknál jelentkezhetnek 2025. február 28-ig.
    A pályázók az adataikat (név, iskola, e-mail cím) az iskolai KPP koordinátor tanárnak küldik el, majd az adott iskola „Javíts!” pályázatait összesítve a koordinátor tanár a <a href="mailto:partneriskola@szte.hu">partneriskola@szte.hu</a> címre küldi 2025. március 14-ig.
</p>
<p>
    A pályázat megítéléséhez szükséges adatokat (félévi és évvégi jegyek négy kötelező érettségi tantárgyból) és az igazoló dokumentációt (a félévi és az évvégi bizonyítvány szkennelt változatát) iskolánkénti összesítésben <strong>2025. június 30-ig </strong> kell megküldeni a partneriskola@szte.hu címre.
    Az ösztöndíj kiosztására 2025/2026-os tanév elején kerül sor, ünnepélyes keretek között.
</p>